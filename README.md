# bubble-sort-tracer
Bubble Sort Tracer - Εφαρμογή σε Python επίδειξης της λειτουργίας του αλγορίθμου Ταξινόμησης Ευθείας Ανταλλαγής


Το έργο αυτό παρουσιάστηκε στο 10ο Μαθητικό Φεστιβάλ Ψηφιακής Δημιουργίας. Το Φεστιβάλ πραγματοποιήθηκε Διαδικτυακά (https://www.digifest.info) από 13-18 Απριλίου 2021.

Τίτλος έργου
-------------
Bubble Sort Tracer - Εφαρμογή σε Python επίδειξης της λειτουργίας του αλγορίθμου Ταξινόμησης Ευθείας Ανταλλαγής.



Περιγραφή ψηφιακού έργου
-------------------------
Το ψηφιακό έργο αποτελεί μία ολοκληρωμένη εφαρμογή αναπτυγμένη στη γλώσσα προγραμματισμού Python, η οποία κάνει επίδειξη της λειτουργίας του αλγορίθμου της Ταξινόμησης Ευθείας Ανταλλαγής (Φυσαλίδας – Bubble Sort), τόσο στην απλή όσο και στην βελτιωμένη εκδοχή του. Συγκεκριμένα, η εφαρμογή δέχεται ως είσοδο από τον χρήστη μια σειρά δεδομένων ή παράγει τυχαία δεδομένα, τα οποία ταξινομεί με το συγκεκριμένο αλγόριθμο παρουσιάζοντας τα αποτελέσματα της ταξινόμησης αυτής σε κάθε βήμα (πέρασμα) εκτέλεσης του αλγορίθμου.
Η εφαρμογή αυτή μπορεί να αξιοποιηθεί ως βοηθός κατανόησης του αλγορίθμου αλλά και επιβεβαίωσης της λύσης σχετικών ασκήσεων 
  1.	από τους μαθητές/τριες της Γ΄ Τάξης του Τομέα Πληροφορικής του ΕΠΑ.Λ., στο πλαίσιο του Πανελλαδικά Εξεταζόμενου μαθήματος «Προγραμματισμός Υπολογιστών», και 
  2.	από τους μαθητές/τριες της Γ΄ Τάξης της Ομάδας Προσανατολισμού Σπουδών Οικονομίας και Πληροφορικής του Γενικού Λυκείου στο πλαίσιο του Πανελλαδικά εξεταζόμενου μαθήματος «Πληροφορική». 


Τάξη/Τμήμα/Ομάδα
-------------------
Ομάδα μαθητών της Γ΄ Τάξης του Τομέα Πληροφορικής (Τμήμα ΓΠ)


Στοιχεία μαθητών που συμμετείχαν
---------------------------------
•	Τσαγκαράκης Παντελής


Ένταξη στο πρόγραμμα σπουδών
-----------------------------
Το έργο αναπτύχθηκε στα πλαίσια του Εργαστηρίου του μαθήματος ειδικότητας «Προγραμματισμός Υπολογιστών» της Γ΄ τάξης του Τομέα Πληροφορικής του ΕΠΑ.Λ.
